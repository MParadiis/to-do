# Müütiline Paradiis "vaja teha" nimekiri
Antud nimekiri annab ülevaate, mis vead serveris on ja mis soovitusi on soovitatud. Eelnevalt mainitud soovitusi ja veateateid saab kommenteerida lisainfoga ja enda arvamusega.

#### Müütiline Paradiis versioon: 1.0.0
#### Paper: 1.13.2
## Kuidas teavitada veast?
See on väga lihtne, kuna kasutusel on GitHub, siis vorming on etteantud juba ning kasutajal jääb üle vaid anda detailne info veast.
Soovitatavalt võiks veateate pealkiri olla lühike ning otsekohene, ehk siis mitte järgnev:

Title: MA VAJAN ABI KUNA MA EI TEA SERVER KATKI JA VIGA ON VOT SELLINE ET GAMEMODE ÕIGUSI MINUL POLE JA TEGELIKULT VIST PEAKS OLEMA ÄKKI HELP PLEASE

Comment: (no information)

Pigem võiks see olla midagi sellist:

Title: Puudub õigus

Comment: Mul peaksid olema gamemode õigused, aga kahjuks ei ole. Lisainfot rohkem öelda ei oska kui seda, et olen tavaliige.

Vastan igale veateatele ja vajadusel küsin lisainformatsiooni. Olen väga tänulik igasugustele veateadetele ja aktiivsetele mängijatele, kes neid märkavad. Kindlasti saavad ka vigadest teavitajad mängusiseseid auhindu, nagu mängusisene raha, seisus jms.

Veateated on Issue Trackeris "bug" ja võib-olla mõne lisamärgistusega (oleneb veatüübist), näiteks "testing" jms.

## Kuidas soovitusi anda?
Samuti väga lihtne, algne jutt vormingu kohta on sama, mis veateatel.

Näide ideaalsest soovitusest:

Title: Soovitus: Lisada NPC-d alguspunkti

Comment: Leian, et see oleks hea lisa serverile ja muudaks serveri alguspunkti "elavamaks".

Soovitused on Issue Trackeris "enhancement" ja võib-olla mõne lisamärgistusega. Kui hiirt märgistuse kohale liigutada, ilmub ka lisainfo, mida antud märgistus tähendab.

## Korduma kippuvad küsimused

1. <b>Mida näitab endas "Müütiline Paradiis Versioon"?</b>
- See tavakasutajale otseselt midagi ei näita, vaid pigem on siis suuremate uuenduste muudatuste logi. Antud versiooni uuendatakse iga nädala lõpus või alguses (oleneb muudatuste suurusest ja kogusest).

2. <b>Mida tähendab "Paper" versioon?</b>
- See on tavakasutajale tähtis versioon, kuna see näitab, mis Minecraft versioonil server jookseb. Kuna server kasutab Spigotist tehtud forki Paperit, siis seetõttu ka nimetus "Paper" versioon.

